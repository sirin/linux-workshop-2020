# Mini Linux Atölyesi 2020

Atölyenin ana amacı, IDE'de yazılan kodun IDE dışında çalıştığı ortamı anlatmak ve katılımcıların atölye sonrası kendi Linux ortamlarını kendi kendilerine yönetmelerini sağlamaktır. Katılımcıların basit bir Linux makineyi gerçek ortam sunucusu haline getirebilmeleri hedeflenmektedir. Ayrıca, bulut üzerindeki makinelerde pratik yapılacağı için bulut sistemler için başlangıç olacaktır. 


## Katılım ve başvuru koşulları

* Katılım ücretsiz olup, isteyen katlımcılarla sokak hayvanlarına [PADER](https://www.patilicanlar.org/) aracılığıyla mama bağışı yapılacaktır.
* Atölye kontenjanı __20__ kişilik olup, __büyük bir kısmı kadın katılımcılara ayrılmıştır__.
* Katılımcı kitlesi olarak, aktif şekilde yazılım geliştiren kariyerinin erken dönemindeki kişiler hedeflenmektedir. (Yakın zamanda mezun olmuş veya yakın zamanda mezun olacak kişiler.)
* Katılımcıların başlangıç seviyesinde komut satırı kullanabilmeleri beklenmektedir, shell script harici bir programlama dili kullanılmayacağı için herhangi bir programlama dili şartı gerekmemektedir.
* Katılımcıların içerisinde Linux işletim sistemi bulunan kendi bilgisayarlarını getirmeleri gerekmektedir. (MacOS makineler de olur.)
* Her katılımcıya özel sadece atölye süresi içinde kullanılabilecek, bulut üzerinde yer alan bir Linux makineye erişim verilecektir. (Yine de bilgisayarınızı getirmeniz gerekmektedir.)
* __Atölyede her katılımcının pratik yapması zorunludur, her katılımcının her bir komutu çalıştırması sağlanacaktır. Bu yüzden, bilgisayarsız gelmeyi veya sadece dinlemeye gelmeyi düşünüyorsanız bu atölye size uygun olmayacaktır.__
* __Atölye iki haftasonu cumartesi ve pazar günlerinde yapılacaktır. Toplam 4 günlük bir etkinlik olacaktır, tüm derslere katılım zorunludur. Eğer hepsine gelemeyeceğinizi düşünüyorsanız bu etkinlik size uygun olmayacaktır.__

## Takvim
* Takvim yakında açıklanacaktır.


## Atölye içeriği

| Bölüm         | Konu                                                        | Ayrıntılar                                             |
| ------------- |:-----------------------------------------------------------:| ------------------------------------------------------:|
| 1       | Linux Köyü. Kim nerede yaşar? Kimler çalışır, kimler yatar? | Linux dosya sistemi, izinler, sahiplik ve yetkiler vb. |
| 2       | Anaokulu komutları                                          | cd, cp, date, ls, uname, man, mv, pwd, rm, uptime      |
| 3       | Olmasaydılar olmazdık                                       | apt, cat, chmod, chown, df, echo, free, grep, ifconfig, kill, ln, ping, scp, ssh, sudo, tail, tar, wc, wget, yum, zip |
| 4       | Telefon jokeri olacak kadar güvenebilecekleriniz | bash, crontab, curl, fail2ban, iptables, screen, supervisor, vim |
| 5       | Gerçek hayatta ne işimize yarayacak?   | Anlatılan komutlar ve programları kullanarak gerçek ortam için uygulamalar yapılacaktır.   |


## Başvuru formu
* Başvuru formuna buradan ulaşabilirsiniz. Yakında eklenecektir.


## Notlar
* __Katılımcılara sağlanacak Linux makineler atölye sonunda tamamen silinecektir__, öncesinde içerisindeki belgeleri yedeklemeniz gerekmektedir.
* __Atölyeyi Şirin Saygılı düzenlemektedir, katılım koşulları, içerik vb. düzenleyenin görüşlerine ve planına göre hazırlanmıştır.__

## Eğitmen ve mentörler
* [Şirin Saygılı](https://www.linkedin.com/in/sirinnes/) Prisync'in kurucu ortağı ve yazılım geliştirme yöneticisidir. İTÜ Bilgisayar Mühendisliği'nden lisans, Galatasaray Üniversitesi Bilgisayar Mühendisliği'nden yüksek lisans derecesi bulunmaktadır. Temel olarak ilgilendiği alanlar verinin elde edinilmesi (information retrieval), verinin işlenmesi ve bu verinin bilgiye dönüştürülmesidir. Çeşitli gönüllü kodlama etkinliklerinin organizasyonunda yer almıştır.

## Mekan
* Atölye, [Prisync ofisinde](https://www.google.com/maps/search/Prisync,+Esentepe,+Kore+%C5%9Eehitleri+Cd.+No:34%2F3,+34394+%C5%9Ei%C5%9Fli%2F%C4%B0stanbul,+Turkey?hl=en) gerçekleştirilecektir.
* __Açık adres:__ Esentepe Mah. Kore Şehitleri Cad. No:34/3 Şişli İSTANBUL

