# Mini Linux Atölyesi 2020

Atölyenin ana amacı, IDE'de yazılan kodun IDE dışında çalıştığı ortamı anlatmak ve katılımcıların atölye sonrası kendi Linux ortamlarını kendi kendilerine yönetmelerini sağlamaktır. Katılımcıların basit bir Linux makineyi gerçek ortam sunucusu haline getirebilmeleri hedeflenmektedir. Ayrıca, bulut üzerindeki makinelerde pratik yapılacağı için bulut sistemler için başlangıç olacaktır. 


## Katılım ve başvuru koşulları

* Katılım ücretsiz olup, isteyen katılımcılarla sokak hayvanlarına [PADER](https://www.patilicanlar.org/) aracılığıyla mama bağışı yapılacaktır.
* Atölye kontenjanı __20__ kişilik olup, __büyük bir kısmı kadın katılımcılara ayrılmıştır__.
* Katılımcı kitlesi olarak, aktif şekilde yazılım geliştiren ve kariyerinin erken dönemindeki kişiler hedeflenmektedir. (Yakın zamanda mezun olmuş veya yakın zamanda mezun olacak kişiler.)
* Katılımcıların başlangıç seviyesinde komut satırı kullanabilmeleri beklenmektedir, shell script harici bir programlama dili kullanılmayacağı için herhangi bir programlama dili şartı gerekmemektedir.
* __Katılımcıların, içerisinde Linux işletim sistemi bulunan kendi bilgisayarlarını getirmeleri gerekmektedir. (MacOS makineler de olur.)__
* Her katılımcıya özel sadece atölye süresi içinde kullanılabilecek, bulut üzerinde yer alan bir Linux makineye erişim verilecektir. (Yine de bilgisayarınızı getirmeniz gerekmektedir.)
* __Atölyede her katılımcının pratik yapması zorunludur, her katılımcının her bir komutu çalıştırması sağlanacaktır. Bu yüzden, bilgisayarsız gelmeyi veya sadece dinlemeye gelmeyi düşünüyorsanız bu atölye size uygun olmayacaktır.__
* __Atölye 28 Mart 2020 Cumartesi ve 29 Mart 2020 Pazar günlerinde yapılacaktır. Toplam 2 günlük bir etkinlik olacaktır, tüm derslere katılım zorunludur. Eğer hepsine gelemeyeceğinizi düşünüyorsanız bu etkinlik size uygun olmayacaktır.__

## Takvim

| 28 Mart 2020 Cumartesi | 29 Mart 2020 Pazar |
| :----------- | :----------- |
| 10:00 - 10:45 Kayıt ve tanışma | 10:00 - 12:00 Atölye |
| 11:00 - 13:00 Atölye | 12:00 - 13:00 Yemek arası |
| 13:00 - 14:00 Yemek arası | 13:00 - 16:00 Atölye |
| 14:00 - 17:00 Atölye | 16:00 - 17:00 Kapanış |


## Atölye içeriği

| Bölüm         | Konu                                                        | Ayrıntılar                                             |
| :-----------: |:-----------------------------------------------------------:| :-----------------------------------------------------:|
| 1       | Linux Köyü. Kim nerede yaşar? Kimler çalışır, kimler yatar? | Linux dosya sistemi, izinler, sahiplik ve yetkiler vb. |
| 2       | Anaokulu komutları                                          | cd, cp, date, ls, uname, man, mv, pwd, rm, uptime      |
| 3       | Olmazsa olmazlarımız                                       | apt, cat, chmod, chown, df, echo, free, grep, ifconfig, kill, ln, ping, scp, ssh, sudo, tail, tar, wc, wget, yum, zip |
| 4       | Telefon jokeri olacak kadar güvenebilecekleriniz | bash, crontab, curl, fail2ban, iptables, screen, supervisor, vim |
| 5       | Gerçek hayatta ne işimize yarayacak?   | Anlatılan komutlar ve programları kullanarak gerçek ortam için uygulamalar yapılacaktır.   |


## Başvuru formu
* Son başvuru tarihi 15 Mart 2020 Pazar 23:59'dur.
* [BAŞVURU FORMU](https://forms.gle/V4mneKnef3XEnGSR9) 


## Notlar
* __Katılımcılara sağlanacak bulut üzerindeki Linux makineler atölye sonunda tamamen silinecektir__, öncesinde içerisindeki belgeleri yedeklemeniz gerekmektedir.
* Atölyenin materyalleri İngilizce ve Türkçe hazırlanacaktır, etkinlik konuşma dili Türkçe olacaktır.
* Başvurusu kesin onaylanan katılımcılara atölyeden birkaç gün önce Linux kurulumu ile ilgili kurulum yönergesi desteği sağlanacaktır.
* __Atölyeyi Şirin Saygılı düzenlemektedir, katılım koşulları, içerik vb. düzenleyenin görüşlerine ve planına göre hazırlanmıştır.__

## Eğitmen ve mentörler
* [Şirin Saygılı](https://www.linkedin.com/in/sirinnes/) Prisync'in kurucu ortağı ve yazılım geliştirme yöneticisidir. İTÜ Bilgisayar Mühendisliği'nden lisans, Galatasaray Üniversitesi Bilgisayar Mühendisliği'nden yüksek lisans derecesi bulunmaktadır. Temel olarak ilgilendiği alanlar verinin elde edinilmesi (information retrieval), verinin işlenmesi ve bu verinin bilgiye dönüştürülmesidir. Çeşitli gönüllü kodlama etkinliklerinin organizasyonunda yer almıştır.
* [Melek Kalyoncu](https://www.linkedin.com/in/melek-kalyoncu-66ba83b0/) Yazılım geliştirici olarak Prisync’te çalışmaktadır. Üsküdar Üniversitesi Bilgisayar Mühendisliği bölümünden mezundur. Yazılım geliştirme ve yazılım güvenliği ilgi duyduğu alanlardır.
* [Meltem Dizdar](https://www.linkedin.com/in/meltem-dizdar/) Mimar Sinan Güzel Sanatlar Üniversitesi İstatistik bölümü mezunudur. Şu anda bir yazılım firmasında yazılım geliştiriciliği yapmaktadır. Özgür yazılım destekçisidir ve bilginin paylaştıkça çoğalacağına inanmaktadır.
* [İlknur Tepe](https://www.linkedin.com/in/ilknurtepe/) Mimar Sinan Güzel Sanatlar Üniversitesi İstatistik mezunudur. OptiWisdom'da Product Manager olarak görev almaktadır. Kuantum programlama ve veri bilimi konularına ilgilidir.

## Mekan
* Atölye, [Prisync ofisinde](https://www.google.com/maps/search/Prisync,+Esentepe,+Kore+%C5%9Eehitleri+Cd.+No:34%2F3,+34394+%C5%9Ei%C5%9Fli%2F%C4%B0stanbul,+Turkey?hl=en) gerçekleştirilecektir.
* __Açık adres:__ Esentepe Mah. Kore Şehitleri Cad. No:34/3 Şişli İSTANBUL (Gayrettepe metro durağından ya da Zincirlikuyu metrobüs durağından yürüyerek 5-7 dakikada ulaşabilirsiniz.)
* Etkinlik süresince çay, kahve ve öğle yemekleri Prisync tarafından sağlanacaktır.

